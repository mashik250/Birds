লক্ষ্মীপুরের রায়পুরে বিএনপির দুপক্ষের সংঘর্ষে সাইজুদ্দিন দেওয়ান নামের এক যুবদল কর্মী স্পেন প্রবাসী নিহত হওয়ার ঘটনায় থানায় হত্যা মামলা হয়েছে। বুধবার (৯ এপ্রিল) দিবারাত ১২টায় তার বড় ভাই বিএনপির কর্মী হানিফ দেওয়ান বাদী হয়ে রায়পুর থানায় মামলাটি করেছেন।

এদিকে এ ঘটনায় উত্তর চরবংশী ইউনিয়ন বিএনপি ও অঙ্গসংগঠনের ১৬ জন নেতা-কর্মীকে দল থেকে আজীবনের জন্য বহিষ্কার করা হয়েছে।

মামলায় রায়পুর উপজেলার উত্তর চরবংশী ইউনিয়ন বিএনপির সহসভাপতি ফারুক কবিরাজকে প্রধান আসামি করা হয়েছে। তার ছোট ভাই মেহেদী কবিরাজসহ ২৬ জনকে এজাহারভুক্ত আসামি করা হয়েছে। এ ছাড়া অজ্ঞাতপরিচয় আসামি করা হয় ১৬০ জনকে।
